<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.2.1">Jekyll</generator><link href="/feed.xml" rel="self" type="application/atom+xml" /><link href="/" rel="alternate" type="text/html" /><updated>2022-01-23T21:26:22+01:00</updated><id>/feed.xml</id><title type="html">Текстови</title><subtitle>Write an awesome description for your new site here. You can edit this line in _config.yml. It will appear in your document head meta (for Google search results) and in your feed.xml site description.</subtitle><entry><title type="html">Наша стварност</title><link href="/2021/09/27/nasa-stvarnost.html" rel="alternate" type="text/html" title="Наша стварност" /><published>2021-09-27T19:00:42+02:00</published><updated>2021-09-27T19:00:42+02:00</updated><id>/2021/09/27/nasa-stvarnost</id><content type="html" xml:base="/2021/09/27/nasa-stvarnost.html"><![CDATA[<p>Изгледа да су савремена схватања појма психичке реалности, појмовне реалности, и реалности уопште одавно превазишла Бодријарову визију симулакрума као медијски-условљеног модела стварности (информацијски условљеног модела боље речено). Делује као да смо у стадијуму рачунарске интелигенције, која заснива свој корпус знања на базама знања које су направљене за ту сврху (ConceptNet, WikiData, SemanticWeb). Информације које добијамо преко дневне штампе не само да одређују шта ћемо ми знати, и о чему ћемо размишљати, већ некако одређују и границе нашег сазнања, односно разумевања света. Па тако врло лако долазимо до појма теорије завере, који, речено модерним речником, означава све оне појмове који нису доступни путем неког канала медијске комуникације (махом дневна штампа).</p>

<p>Чини се да би данас појединац чак и појмове који су везани за астрофизичка истраживања објеката у дубоком свемиру сматрао некаквом теоријом завере, с обзиром на то да се о њима ништа не чује на редовном заседању седнице хипокризних штабова, СЗО, Владе Србије… Неко би рекао да смо се вратили на онај период пред-филозофског разумевања света када нисмо сматрали релевантним појмове које не можемо да видимо, односно уочимо (или можда никада нисмо ни изашли из те фазе). Делује као да савремени човек умногоме одговара политичко-економском апарату који и креира догађаје путем медијске пропаганде, као савршено послушан роб који се покорава свему што му се сервира. Било како било, можемо да закључимо да су сазнајне способности савременог човека врло упитне, те не треба бити изненађен свакојаким развојем ситуације који може да уследи у наредном периоду, како на светској политичкој сцени, тако и на домаћој…</p>]]></content><author><name></name></author><summary type="html"><![CDATA[Изгледа да су савремена схватања појма психичке реалности, појмовне реалности, и реалности уопште одавно превазишла Бодријарову визију симулакрума као медијски-условљеног модела стварности (информацијски условљеног модела боље речено). Делује као да смо у стадијуму рачунарске интелигенције, која заснива свој корпус знања на базама знања које су направљене за ту сврху (ConceptNet, WikiData, SemanticWeb). Информације које добијамо преко дневне штампе не само да одређују шта ћемо ми знати, и о чему ћемо размишљати, већ некако одређују и границе нашег сазнања, односно разумевања света. Па тако врло лако долазимо до појма теорије завере, који, речено модерним речником, означава све оне појмове који нису доступни путем неког канала медијске комуникације (махом дневна штампа).]]></summary></entry><entry><title type="html">Грејт Ресет – КвазиМартирологија 21. века</title><link href="/2020/12/11/grejt-reset.html" rel="alternate" type="text/html" title="Грејт Ресет – КвазиМартирологија 21. века" /><published>2020-12-11T18:00:42+01:00</published><updated>2020-12-11T18:00:42+01:00</updated><id>/2020/12/11/grejt-reset</id><content type="html" xml:base="/2020/12/11/grejt-reset.html"><![CDATA[<p>Чини се да економско-политичка елита, или боље речено вођство, одлучује да спречи будуће дебакле већине светских влада на врло ефикасан начин – тако што ће их поништити.</p>

<p>Човек просто бива запањен дозом хуманизма коју (не баш увек, али понекад) показују људи попут Џорџа Сороша и Дејвида Рокфелера - дозом хуманизма која је једноставно равна неком будућем светитељу. Сва је прилика да ће их папа у скорије време и прогласити светитељима, с обзиром на то да у потпуности подржава дезинтеграцију већине држава света – осим наравно Ватикана. Но, оно што се поред већ поменуте дезинтеграције држава заговара у плану који носи назив Велико Ресетовање (Great Reset), јесу нажалост никад остварене тековине социјализма попут класне једнакости, односно одузимања права на имовину. Поставља се наравно питање колико је западни свет упознат са имплементацијом поменутих, утопистичких, идеја у бившим (и садашњим) комунистичким земљама. Ту се наравно пре свега мисли на титоистичке и стаљинистичке земље.</p>

<p>Поменуте земље и њихове утопистичке идеје попут оне “сви су једнаки” (са све орвеловским наставком “само су неки једнакији од других”), прошле су онако како би врло вероватно и прошла, ова имагинарна светска, утопистичка власт. На територији Русије се одиграла пљачка какву вероватно ни нацисти нису успели да надмаше, а на нашим просторима, десила се Србија 90-тих година…</p>

<p>Неко би помислио да овај хумани пројекат има за циљ направи људе бољима него што они стварно то јесу. Ту се и крије читава превара која свакако нема везе са било каквим хуманистичким тенденцијама економске елите света. Наменско, политички мотивисано побољшање људи, односно њихово претварање у праве хришћане (католичке оријентације по могућству) ће заправо створити нешто што се може назвати квазиморалност, квазихришћанство. Ови “хришћани” се неће дакле жртвовати због циља коју они сматрају узвишеним, или се генерално (на основу религијских начела) сматра узвишеним. Они ће се пре жртвовати за интересе оних који од већине светске популације и желе да направе ове квазихришћане, вероватно да бисмо сви, као Тарковски, свој дневник назвали Мартирологијум…</p>]]></content><author><name></name></author><summary type="html"><![CDATA[Чини се да економско-политичка елита, или боље речено вођство, одлучује да спречи будуће дебакле већине светских влада на врло ефикасан начин – тако што ће их поништити.]]></summary></entry><entry><title type="html">Корона, тероризам, нацизам</title><link href="/2020/11/03/korona-terorizam-nacizam.html" rel="alternate" type="text/html" title="Корона, тероризам, нацизам" /><published>2020-11-03T15:00:42+01:00</published><updated>2020-11-03T15:00:42+01:00</updated><id>/2020/11/03/korona-terorizam-nacizam</id><content type="html" xml:base="/2020/11/03/korona-terorizam-nacizam.html"><![CDATA[<p>Текућу годину, пуну јавних излива одлука које ни највећи надреалисти не би приказали у својим делима, крунисаће и талас тероризма, који је, по свему судећи – шлаг на торти.</p>

<p>Чини се да ће дух народа у многим земљама који је устао против нових корона-санкција, бити сломљен (бар се то покушава) новим таласом тероризма који са овом неолиберално-медијском пропагандом која је присутна на телевизији има заједничко то што покушава да утера страх у кости свим грађанима одређене земље.</p>

<p>Имајући у виду све негативне последице хроничног стреса, односно медијске кампање која се води широм света, човек би се запитао није ли то национални програм национал-социјалистичке партије током 30-тих година прошлог века?
Додуше, у њиховој верзији је то много транспарентније – они би једноставно ликвидирали оне који нису довољно снажни са психо-физичког аспекта, односно тежили би томе да направе друштво савршених” јединки”. У савременој варијанти, они који су довољно наивни да прате медијску пропаганду на дневном нивоу, терорисаће се назови-статистичким извештајима о броју оболелих; са друге стране, онима који се осмеле да изађу напоље и прошетају, или не дај Боже седну у кафић, правиће друштво “исламски екстремисти” наоружани аутоматима. Једино што изгледа остаје људима који су спремни да ризикују свој живот повременим изласком у град, јесте да се наоружају као Тексашани, и да после изласка продуже до зграде парламента њихове “државе”…</p>]]></content><author><name></name></author><summary type="html"><![CDATA[Текућу годину, пуну јавних излива одлука које ни највећи надреалисти не би приказали у својим делима, крунисаће и талас тероризма, који је, по свему судећи – шлаг на торти.]]></summary></entry><entry><title type="html">Хомо сапијенс – верзија 2020</title><link href="/2020/10/24/homo-sapijens-verzija-2020.html" rel="alternate" type="text/html" title="Хомо сапијенс – верзија 2020" /><published>2020-10-24T16:00:42+02:00</published><updated>2020-10-24T16:00:42+02:00</updated><id>/2020/10/24/homo-sapijens-verzija-2020</id><content type="html" xml:base="/2020/10/24/homo-sapijens-verzija-2020.html"><![CDATA[<p>Посматрајући човека као интелигентно биће у текућој години, можемо закључити да је верзија 2020 (у даљем тексту в.2020) знатно покварила перформансе у односу на претходне.</p>

<p>Чини се да ће грандиозни успех вештачке интелигенције који се састоји у достизању когнитивних капацитета људи доћи много пре него што су се и највећи оптимисти надали. Што и није баш срећна вест; не због тога што постоји могућност да ће роботи преузети планету, већ пре због тога што сама област вештачке интелигенције није нешто напредовала у последњих двадесетак година. Оно што се је ипак омогућило достизање тог незамисливог циља је регресија човека, односно погоршање његових интелектуалних способности. Па је тако Хомо сапијенс в.2020 далеко лошија од в.2000, а још лошија од в.1990… На тај начин, В.И. је, не чинећи грандиозан подухват, заправо достигла ниво интелигенције прилично близак људском.</p>

<p>Трагедија савременог човека састоји се у томе што су савремени интелигентни системи углавном научени (техникама машинског учења) да прилично ефикасно решавају једну врсту задатка – било да је то препознавање објеката, класификација, обрада текста… Са друге стране, људско биће у текућој години показује да је у стању да врши искључиво један задатак, за који је обучено, односно школовано.</p>

<p>Уколико се пак просечан, академски образован, грађанин (мање-више било које земље) сусретне са нечим што не спада у стандардне проблеме са којима се суочава сваког дана, он апсолутно није у стању да примени научно-методолошке принципе којима се иначе служи на дневном нивоу. У ком тренутку ће се десити оно што ни најоптимистичнији футуристи нису предвиђали, не можемо да знамо – али чини се да ће то бити прилично скоро. Можда се тај моменат у историји науке већ и десио, али ми апсолутно више нисмо у стању да ствари посматрамо онако како су некада-постојећи бихејвиористи посматрали људску психу – искључиво објективно…</p>]]></content><author><name></name></author><summary type="html"><![CDATA[Посматрајући човека као интелигентно биће у текућој години, можемо закључити да је верзија 2020 (у даљем тексту в.2020) знатно покварила перформансе у односу на претходне.]]></summary></entry><entry><title type="html">Хомо религиозус – 2020 едишн</title><link href="/2020/10/21/homo-religiozus.html" rel="alternate" type="text/html" title="Хомо религиозус – 2020 едишн" /><published>2020-10-21T21:00:42+02:00</published><updated>2020-10-21T21:00:42+02:00</updated><id>/2020/10/21/homo-religiozus</id><content type="html" xml:base="/2020/10/21/homo-religiozus.html"><![CDATA[<p>Чини се да је на свету никад више верника; ваљда зато што национални програми многих земаља света (па чак и наш) захтевају од својих становника да буду изразити верници. Интересантно је оно у шта људи данас верују, или како би то психоаналитичким речником рекли – шта је објекта њихове вере.</p>

<p>Имајући у виду размере ове апокалиптичне немани која никако да нестане сама од себе (пошто је то иначе случај са природним феноменима), људи су највише веровали у то да им њихове власти желе добро, да их снабдевају провереним информацијама, те да је заиста у њиховом интересу да раде све што им се нареди, односно каже претећим тоном. Све то изгледа прилично нормално уколико овај феномен изучавају десетогодишњи експерти из математике, који бриљирају на својим контролним задацима из елементарне математике. Оно што заиста упада у очи мало проницљивијим (и старијим) аналитичарима ове теме је то како је могуће да је савремени Хомо религиозус на место свог система веровања ставио науку, не схватајући да чини епистемолошку (научно-методолошку) грешку.</p>

<p>Наиме поставља се питање како то да та “одвратна” религија, која је одувек представљала систем веровања, бива замењена научним корпусом знања, који би требало да представља све, само не исти тај систем веровања? Чини се да се савремени Хомо религиозус мало зезнуо када је мислио да ће одбацивањем религије постати супериорније, рационалније и интелигентније биће.</p>

<p>Напротив, изгледа да смо попримили баш супротне особине – постали смо ирационалнији, и последично, мање интелигентни. Делује као да је баш ово потребан (а можда и довољан) услов за то да ова апокалипса заиста и буде апокалипса, односно пропаст људског рода. Или је то још једна у низу неолиберално-нацистичких замки које прете да униште све оно људско у људима. Изгледа да ће малобројни који нису заменили свој прастари, “вандалски” систем веровања бити заправо они који ће након свог овог збивања остати једини иоле рационални, способни да науче нешто, и потруде се да убудуће не праве исте грешке.</p>]]></content><author><name></name></author><summary type="html"><![CDATA[Чини се да је на свету никад више верника; ваљда зато што национални програми многих земаља света (па чак и наш) захтевају од својих становника да буду изразити верници. Интересантно је оно у шта људи данас верују, или како би то психоаналитичким речником рекли – шта је објекта њихове вере.]]></summary></entry><entry><title type="html">Медијски дискурс</title><link href="/2020/08/10/medijski-diskurs.html" rel="alternate" type="text/html" title="Медијски дискурс" /><published>2020-08-10T21:00:42+02:00</published><updated>2020-08-10T21:00:42+02:00</updated><id>/2020/08/10/medijski-diskurs</id><content type="html" xml:base="/2020/08/10/medijski-diskurs.html"><![CDATA[<p>Дискурс медија, пропаганда, све је то постало део идентитета просечног становника Србије. Слушајући шта му медији говоре последњих пар месеци, човек стиче утисак да се ових дана не може бити и здрав и разуман (ко ли је само то смислио?). Просто морате жртвовати све принципе научне методологије да бисте опстали у оваквом токсичном, зараженом (читај не-хуманом) окружењу.</p>

<p>Могли бисмо да одемо толико далеко и да кажемо да би се Срби вратили Богу за један дан кад би их медији на то наговарали. Човек просто не зна да ли да се смеје или да плаче након овакве констатације. Чини се да терминологија коју је Блојлер измислио пре 112 година (термин шизофренија) не може више да окарактерише психичко стање српског народа. Потребни су нам нови, клинички термини за класификацију.</p>

<p>Да закључимо: Деструкција селф-а, стање панике и хроничног стреса, недостатак аналитичког мишљења у комбинацији са пропагандним дискурсом медија довели су до фаталног егзистенцијално-духовног стања српског народа који није овако ниско пао ни за време Другог Светског рата. Додатан проблем у читавој причи је то што је за време поменутог рата, народ (бар у већини) знао ко му је прави непријатељ и зашто се бори. Тај критеријум, се, изгледа, последњих пар месеци изгубио из видика просечног становника Србије, који френетично поштују препоруке оних којима је циљ да им трајно оштете здравље.</p>]]></content><author><name></name></author><summary type="html"><![CDATA[Дискурс медија, пропаганда, све је то постало део идентитета просечног становника Србије. Слушајући шта му медији говоре последњих пар месеци, човек стиче утисак да се ових дана не може бити и здрав и разуман (ко ли је само то смислио?). Просто морате жртвовати све принципе научне методологије да бисте опстали у оваквом токсичном, зараженом (читај не-хуманом) окружењу.]]></summary></entry><entry><title type="html">Нека буде борба непрестана</title><link href="/2020/08/04/neka-bude-borba-neprestana.html" rel="alternate" type="text/html" title="Нека буде борба непрестана" /><published>2020-08-04T21:00:42+02:00</published><updated>2020-08-04T21:00:42+02:00</updated><id>/2020/08/04/neka-bude-borba-neprestana</id><content type="html" xml:base="/2020/08/04/neka-bude-borba-neprestana.html"><![CDATA[<p>Чини се да је Србија у ратном стању ове године. Мање више све психолошке карактеристике које смо поседовали 90-тих година, и током ранијих периода, се појављују у изузетном интензитету и ове године.</p>

<p>Ирационалност, паника, паралишући страх, мржња према другима, све се поново врти у круг. Уствари ништа се није ни мењало у нама, већ је пре ово још једна у низу ескалација наших (не)хришћанских особина. У супротном би се човек запитао о чему ли је говорио владика Николај када је писао своју књигу Српском народу кроз тамнички прозор? Како је могуће да се онтолошки проблеми српског народа нису мењали током тих 80 година? Да ли је то зато што се политика није мењала, или зато што се појединац није мењао током тог периода?</p>

<p>И сада када већина мисли да је највећи проблем то што 1% становништва ове земље не ставља маску чим изађе из своје куће, треба се запитати да ли је ових збивања било све идеално, као и да ли ће се нешто битно променити после овога? Човеку који нажалост поставља оваква питања себи једина олакшица може да буде идеја да је Србија заиста у ратном стању – у рату против себе саме. Заправо цео свет се налази у истој ситуацији – Човек се бори против човека. Водећи се том аналогијом, морамо да закључимо да је неопходно да будемо као наши преци који су се повлачили преко Албаније, и који су одбили да положе оружје када је Немачка окупирала њихову земљу. Да закључимо – Нека буде борба непрестана!</p>]]></content><author><name></name></author><summary type="html"><![CDATA[Чини се да је Србија у ратном стању ове године. Мање више све психолошке карактеристике које смо поседовали 90-тих година, и током ранијих периода, се појављују у изузетном интензитету и ове године.]]></summary></entry><entry><title type="html">Чувајте своје здравље</title><link href="/2020/07/26/cuvajte-svoje-zdravlje.html" rel="alternate" type="text/html" title="Чувајте своје здравље" /><published>2020-07-26T19:00:42+02:00</published><updated>2020-07-26T19:00:42+02:00</updated><id>/2020/07/26/cuvajte-svoje-zdravlje</id><content type="html" xml:base="/2020/07/26/cuvajte-svoje-zdravlje.html"><![CDATA[<p>Чини се да је медијски дискурс последњих месеци окренут искључиво ка техникама за очување психофизичког здравља страновништва. Под тим техникама се наравно подразумевају потпуна социјална изолација, прекидање сваког контакта са блиским особама као и смањење боравка у природи (која је постала загађенија него сам Припјат 86’).</p>

<p>Оно што треба уочити је то да је овакав тип пропагандног дискурса постојао деценијама уназад. Тако се 1930-тих година у Немачкој заговарало систематско убијање, пљачкање и понижавање Јевреја (а и Срба, али о томе се не сме говорити) у циљу очувања здравља омладине Трећег Рајха. Потом смо исти тип дискурса имали од 45’ у Југославији, која је наставила поменути тренд везан искључиво за Србе, односно применила га на све што је супротно титоистичкој идеологији. Човек би се замислио и рекао да би људи, слушајући медије чак и дигли руку на ближњег уколико ови то захтевају…</p>

<p>Или се чак и то десило 90-тих година? Изгледа да смо преживели и горе медијске кампање, али из њих нисмо извукли никакве поуке. А како бисмо када нам дугорочна меморија сеже неколико дана уназад. Овде треба извући кључну поуку – без система памћења, нико, био то човек, животиња или пак интелигентни агент, није у стању да научи нешто. Закључили бисмо дакле да је потребан и довољан услов за успех самог пропагандног дискурса управо одсуство памћења (меморије). Све остало следи из тога; а то шта све може да следи, имали смо прилике да видимо у последњих стотинак година…</p>]]></content><author><name></name></author><summary type="html"><![CDATA[Чини се да је медијски дискурс последњих месеци окренут искључиво ка техникама за очување психофизичког здравља страновништва. Под тим техникама се наравно подразумевају потпуна социјална изолација, прекидање сваког контакта са блиским особама као и смањење боравка у природи (која је постала загађенија него сам Припјат 86’).]]></summary></entry><entry><title type="html">Зашто се нисте убили?</title><link href="/2020/07/15/zasto-se-niste-ubili.html" rel="alternate" type="text/html" title="Зашто се нисте убили?" /><published>2020-07-15T19:00:42+02:00</published><updated>2020-07-15T19:00:42+02:00</updated><id>/2020/07/15/zasto-se-niste-ubili</id><content type="html" xml:base="/2020/07/15/zasto-se-niste-ubili.html"><![CDATA[<p>Изгледа да је најједноставнији начин за поштовање савета граничних случајева који себе називају епидемиолозима (а појављују се на телевизији) напуштање своје породице и доживотна изолација. Чини се да ће само тако овај опаки непријатељ бити побеђен за сва времена. Једноставно прекинути све контакте. Немојте да се виђате са пријатељима, немојте да ручате са породицом, немојте да волите жену и децу, једноставно речено - убите се.</p>

<p>Не знам да ли је неко од поменутих (ингениозних) поштовалаца поменутих мера поставио себи то питање: Зар самоубиство не решава све те проблеме трајно? Толико можемо бар са сигурношћу да тврдимо о смрти – да вируса сигурно нема (бар не овако опасних). Долазимо до формулације чувеног питања које је Виктор Франкл постављао својим пацијентима приликом терапије: 3ашто се нисте убили? Шта је то што вас и даље држи у животу? Чини се да наша струка не даје одговор на ово питање, а ни сви ти поштоваоци ових генијално-смишљених мера.</p>

<p>Напуштање породице, губитак социјалних контаката, тотално запостављање друштвеног живота на питај Бога колико дуг период, једноставно тера човека да се запита шта је то што му остаје у животу? Вероватно је одговор на то питање да му остаје да плаћа порез и да умре; што пре то боље. Са друге стране, ако нас у животу одржава све оно што нас раније поменути гранични случајеви опомињу да морамо да напустимо, можда ћемо се предомислити у вези са својим тренутним животним навикама, и трудити се да наставимо да живимо Свој живот онако како то нама одговара. Да га живимо онако како то једино има Смисла за нас. Јер уколико човек није у стању да одговори себи на ово кључно егзистенцијално-хуманистичко питање, можда би требао да преиспита основне премисе своје животне филозофије…</p>]]></content><author><name></name></author><summary type="html"><![CDATA[Изгледа да је најједноставнији начин за поштовање савета граничних случајева који себе називају епидемиолозима (а појављују се на телевизији) напуштање своје породице и доживотна изолација. Чини се да ће само тако овај опаки непријатељ бити побеђен за сва времена. Једноставно прекинути све контакте. Немојте да се виђате са пријатељима, немојте да ручате са породицом, немојте да волите жену и децу, једноставно речено - убите се.]]></summary></entry><entry><title type="html">Две Србије</title><link href="/2020/07/13/dve-srbije.html" rel="alternate" type="text/html" title="Две Србије" /><published>2020-07-13T19:00:42+02:00</published><updated>2020-07-13T19:00:42+02:00</updated><id>/2020/07/13/dve-srbije</id><content type="html" xml:base="/2020/07/13/dve-srbije.html"><![CDATA[<p>И док је један део становништва Србије претходних дана одлазио у центар свога града да протестује против постојећег противУставног режима, други је преко телевизије добијао информације о фашистичким хордама зла до зуба наоружаних отпадника српског рода. Оно што овај други део Србије не зна (поред још много других ствари) јесте да се разлог слободе кретања у послеподневним часовима (читај не-постојање забране кретања - корона час) заправо крије у тим протестима који, на срећу једних а несрећу других, прете да постану свакодневица.</p>

<p>Додатно забрињава и то што поклоници актуелне власти нису свесни чињенице да би и они врло лако завршили у затвору уколико се нађу на погрешном месту у погрешно време, под оптужбом да су дејствовали супротно противУставном поретку (овоме би се и сам Шојић смејао). Изгледа да је потребно да се деца тих поклоника нађу у затвору, како би они схватили у каквој средини живе. Или можда чак ни то није довољно, с обзиром да наша влада препоручује изолацију по собама, те је непожељно одржавати било какве односе са укућанима, што свакако може да доведе (или је већ довело) до значајног погоршања истих.</p>

<p>Шта нам се ово дешава, и шта ми треба да радимо питали би се неки. Одговор на то је дао између осталих владика Николај (а то је уједно и парафразирао монах Антоније на једном од претходних протеста): Срби треба да се врате Богу. Како разумети ово остаје на сваком појединцу. Вратити се Богу уједно значи вратити се и Себи. Када се тај моменат деси, онда можемо коначно да кажемо да ситуација није критична, те да се не треба молити за повратак (давно изгубљене) памети српског народа. Тек онда ће Срби моћи да кажу да су ствари у овој (тј. будућој, пошто садашњу немамо) држави онакве какве су одувек и требале да буду…</p>]]></content><author><name></name></author><summary type="html"><![CDATA[И док је један део становништва Србије претходних дана одлазио у центар свога града да протестује против постојећег противУставног режима, други је преко телевизије добијао информације о фашистичким хордама зла до зуба наоружаних отпадника српског рода. Оно што овај други део Србије не зна (поред још много других ствари) јесте да се разлог слободе кретања у послеподневним часовима (читај не-постојање забране кретања - корона час) заправо крије у тим протестима који, на срећу једних а несрећу других, прете да постану свакодневица.]]></summary></entry></feed>
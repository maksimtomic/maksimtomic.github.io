# Текстови
## Баналност лудила (29.06.2020)

Изгледа да је за опис психо(пато)лошке ситуације у Србији, а и свету, неопходно измислити нови израз – баналност лудила. Алудирајући на термин који је Хана Арент смислила посматрајући суђење Ајхману у Израелу, под тим би подразумевали кршење свих научно-методолошких принципа (а самим тим и принципа здравог разума) у последњих пар месеци (година, деценија) на овим просторима.

Изгледа да се луцидни перформативи савремених српских интелектуалаца, који након што се закашљу, или не дај Боже кину одмах говоре како немају корону, могу посматрати као школски пример дискурса Другог, или српским речником речено – опсесивно-компулсивне радње. Трагичност српског народа лежи у томе што је тај Други постао и сам себи смешан, па тако више не можете на улици препознати ни поштеног лудака (сви имају сличну аргументацију).

Да не говоримо о томе што је тешко препознати и поштеног алкохоличара, јер се на основу препоруке наше владе, грађани ове земље на сваких десет минута прскају дезинфицијентним средством. Врло је могуће да ћемо ускоро једни другима, као Енглези за време епидемије куге, говорити:  God bless you! Како се сада чини, као што је хомосексуалност избачена из групе обољења која се сматрају дисфункцијама у сексуалном понашању (парафилије), тако ће се и закључци засновани на потпуно ирационалним аргументима у неким случајевима, уколико они одговарају прописаним мерама политичке елите Србије, сматрати потпуно легитимним. 

На тај начин ће се, можемо слободно да се усудимо да изговоримо тако нешто, нестати граница између свега што су Блојлер и Јунг узимали за предмет свог истраживања (махом психозе) и просечног интелкта у Србији. На крају можемо да закључимо: Препоруке наше “струке” можемо (а и не морамо) узети у обзир исто онолико колико су и немачки официри узимали у обзир наређења својих претпостављених током Другог Светског рата. Да ли ће нама моћи неко да суди, на суду Разума, то је већ друго питање. У сваком случају можемо да се бранимо исто као и Ајхман: Говорећи да смо само поступали по наређењима…

## Ситуација је критична… (3.07.2020)

“Ситуација је критична”, овако отприлике започињу дан грађани Србије који редовно прате извештаје новинских сајтова последњих дана. Под претпоставком да не алудирају на ситуацију која је почела да се развија пре неких 150 година (пропаст националног идентитета Србије), закључићемо да мисле на епидемиолошку ситуацију у Србији. Највећи од свих парадокса (а има их много) у овој ситуацији јесте тај што се ових дана на РТС-у приказује серија Бела лађа, која на гротескан начин говори о томе шта се тренутно дешава у главама просечног становника Србије.

Та се ситуација отприлике описује овако: Видовита Роска говори министру у влади да је, у циљу обарања концесије која је данас на дневном реду, неопходно да обуче распарене чарапе и обрне доњи веш (гаће у стандардном дијалекту) наопачке. Министар који свакако жели да по сваку цену оствари своју жељу то наравно ради, јер како каже: “Ја у то не верујем, али велим да пробам ништа ме не кошта”.

Овом “логиком” се, како се чини, води добар део популације Србије с обзиром на то да је тренд ношења маски поново у моди, те је неопходно урадити све како би невидљиви непријатељ био побеђен. Тужно је да тај невидљиви непријатељ, чак и у контексту у ком га је споменуо наш велеумни председник, неће бити побеђен још дуго том стратегијом, која му само продужује животни век. Додатни проблем у читавој причи је тај што та “логика” лежи у основи свега што се, на велику жалост и даље, може сматрати патолошком формом мишљења.

Онај други, невидљиви непријатељ, који нам и говори да радимо то што радимо, само јача своју позицију сваким стављањем маске, која се до пре две недеље држала сакривена у некој полици. На крају треба да поставимо кључно питање: Хоће ли српски народ (појединац) коначно да схвати са каквим се непријатељем бори, или ће банално лудило које је раније споменуто постати саставни део савременог националног идентитета Србије?

## Правда против Моћи (11.07.2020)

Изгледа да ипак постоји део становништва Србије који не зели да прихвати актуелну ситуацију у земљи, већ је спреман да се бори. Протести који се већ недељу дана одвијају у Београду су заправо још један од низа догађаја у ком се сукобљавају две, како се чини неспојиве стране – Правда и Моћ.

Револтирани млади људи који чине већину протестаната желе смену актуелне власти и корениту промену социјално-политичког живота у Србији. Заправо желе оно што Србији недостаје преко 100 година – Правду. На супротној страни стоји, опет као и увек, полиција, жандармерија и специјалне јединице полиције, које су услед незапослесности (читај не-ангажованости у јужној српској покрајини) догурале до тога да разбијају демонстрације у центру Београда.

Евидентно је да се не баш тако организована омладина неће физички изборити са специјалним јединицама полиције; за то нам је потребан кубански сценарио. Оно што пак ови протести, које махом нико не организује показују јесте спремност народа да искаже бунт против органа Моћи. Да завршимо са реченицом коју је изговорио Чомски приликом дебате са Фукоом 1971. године: “Само зато што криминалац назове ваше поступке не-легалним када покушате да га зауставите, не значи да су они заправо нелегални.” 

## Две Србије (13.07.2020)

И док је један део становништва Србије претходних дана одлазио у центар свога града да протестује против постојећег противУставног режима, други је преко телевизије добијао информације о фашистичким хордама зла до зуба наоружаних отпадника српског рода. Оно што овај други део Србије не зна (поред још много других ствари) јесте да се разлог слободе кретања у послеподневним часовима (читај не-постојање забране кретања - корона час) заправо крије у тим протестима који, на срећу једних а несрећу других, прете да постану свакодневица.

Додатно забрињава и то што поклоници актуелне власти нису свесни чињенице да би и они врло лако завршили у затвору уколико се нађу на погрешном месту у погрешно време, под оптужбом да су дејствовали супротно противУставном поретку (овоме би се и сам Шојић смејао). Изгледа да је потребно да се деца тих поклоника нађу у затвору, како би они схватили у каквој средини живе. Или можда чак ни то није довољно, с обзиром да наша влада препоручује изолацију по собама, те је непожељно одржавати било какве односе са укућанима, што свакако може да доведе (или је већ довело) до значајног погоршања истих.

Шта нам се ово дешава, и шта ми треба да радимо питали би се неки. Одговор на то је дао између осталих владика Николај (а то је уједно и парафразирао монах Антоније на једном од претходних протеста): Срби треба да се врате Богу. Како разумети ово остаје на сваком појединцу. Вратити се Богу уједно значи вратити се и Себи. Када се тај моменат деси, онда можемо коначно да кажемо да ситуација није критична, те да се не треба молити за повратак (давно изгубљене) памети српског народа. Тек онда ће Срби моћи да кажу да су ствари у овој (тј. будућој, пошто садашњу немамо) држави онакве какве су одувек и требале да буду…

## Зашто се нисте убили? (15.07.2020)

Изгледа да је најједноставнији начин за поштовање савета граничних случајева који себе називају епидемиолозима (а појављују се на телевизији) напуштање своје породице и доживотна изолација. Чини се да ће само тако овај опаки непријатељ бити побеђен за сва времена. Једноставно прекинути све контакте. Немојте да се виђате са пријатељима, немојте да ручате са породицом, немојте да волите жену и децу, једноставно речено - убите се.

Не знам да ли је неко од поменутих (ингениозних) поштовалаца поменутих мера поставио себи то питање: Зар самоубиство не решава све те проблеме трајно? Толико можемо бар са сигурношћу да тврдимо о смрти – да вируса сигурно нема (бар не овако опасних). Долазимо до формулације чувеног питања које је Виктор Франкл постављао својим пацијентима приликом терапије: 3ашто се нисте убили? Шта је то што вас и даље држи у животу? Чини се да наша струка не даје одговор на ово питање, а ни сви ти поштоваоци ових генијално-смишљених мера. 

Напуштање породице, губитак социјалних контаката, тотално запостављање друштвеног живота на питај Бога колико дуг период, једноставно тера човека да се запита шта је то што му остаје у животу? Вероватно је одговор на то питање да му остаје да плаћа порез и да умре; што пре то боље. Са друге стране, ако нас у животу одржава све оно што нас раније поменути гранични случајеви опомињу да морамо да напустимо, можда ћемо се предомислити у вези са својим тренутним животним навикама, и трудити се да наставимо да живимо Свој живот онако како то нама одговара. Да га живимо онако како то једино има Смисла за нас. Јер уколико човек није у стању да одговори себи на ово кључно егзистенцијално-хуманистичко питање, можда би требао да преиспита основне премисе своје животне филозофије... 

## Чувајте своје здравље (26.07.2020)

Чини се да је медијски дискурс последњих месеци окренут искључиво ка техникама за очување психофизичког здравља страновништва. Под тим техникама се наравно подразумевају потпуна социјална изолација, прекидање сваког контакта са блиским особама као и смањење боравка у природи (која је постала загађенија него сам Припјат 86’).

Оно што треба уочити је то да је овакав тип пропагандног дискурса постојао деценијама уназад. Тако се 1930-тих година у Немачкој заговарало систематско убијање, пљачкање и понижавање Јевреја (а и Срба, али о томе се не сме говорити) у циљу очувања здравља омладине Трећег Рајха. Потом смо исти тип дискурса имали од 45’ у Југославији, која је наставила поменути тренд везан искључиво за Србе, односно применила га на све што је супротно титоистичкој идеологији. Човек би се замислио и рекао да би људи, слушајући медије чак и дигли руку на ближњег уколико ови то захтевају… 

Или се чак и то десило 90-тих година? Изгледа да смо преживели и горе медијске кампање, али из њих нисмо извукли никакве поуке. А како бисмо када нам дугорочна меморија сеже неколико дана уназад. Овде треба извући кључну поуку – без система памћења, нико, био то човек, животиња или пак интелигентни агент, није у стању да научи нешто. Закључили бисмо дакле да је потребан и довољан услов за успех самог пропагандног дискурса управо одсуство памћења (меморије). Све остало следи из тога; а то шта све може да следи, имали смо прилике да видимо у последњих стотинак година...

## Нека буде борба непрестана (4.08.2020)

Чини се да је Србија у ратном стању ове године. Мање више све психолошке карактеристике које смо поседовали 90-тих година, и током ранијих периода, се појављују у изузетном интензитету и ове године.

Ирационалност, паника, паралишући страх, мржња према другима, све се поново врти у круг. Уствари ништа се није ни мењало у нама, већ је пре ово још једна у низу ескалација наших (не)хришћанских особина. У супротном би се човек запитао о чему ли је говорио владика Николај када је писао своју књигу Српском народу кроз тамнички прозор? Како је могуће да се онтолошки проблеми српског народа нису мењали током тих 80 година? Да ли је то зато што се политика није мењала, или зато што се појединац није мењао током тог периода?

И сада када већина мисли да је највећи проблем то што 1% становништва ове земље не ставља маску чим изађе из своје куће, треба се запитати да ли је ових збивања било све идеално, као и да ли ће се нешто битно променити после овога? Човеку који нажалост поставља оваква питања себи једина олакшица може да буде идеја да је Србија заиста у ратном стању – у рату против себе саме. Заправо цео свет се налази у истој ситуацији – Човек се бори против човека. Водећи се том аналогијом, морамо да закључимо да је неопходно да будемо као наши преци који су се повлачили преко Албаније, и који су одбили да положе оружје када је Немачка окупирала њихову земљу. Да закључимо – Нека буде борба непрестана!

## Медијски дискурс (10.08.2020)

Дискурс медија, пропаганда, све је то постало део идентитета просечног становника Србије. Слушајући шта му медији говоре последњих пар месеци, човек стиче утисак да се ових дана не може бити и здрав и разуман (ко ли је само то смислио?). Просто морате жртвовати све принципе научне методологије да бисте опстали у оваквом токсичном, зараженом (читај не-хуманом) окружењу.

Могли бисмо да одемо толико далеко и да кажемо да би се Срби вратили Богу за један дан кад би их медији на то наговарали. Човек просто не зна да ли да се смеје или да плаче након овакве констатације. Чини се да терминологија коју је Блојлер измислио пре 112 година (термин шизофренија) не може више да окарактерише психичко стање српског народа. Потребни су нам нови, клинички термини за класификацију.

Да закључимо: Деструкција селф-а, стање панике и хроничног стреса, недостатак аналитичког мишљења у комбинацији са пропагандним дискурсом медија довели су до фаталног егзистенцијално-духовног стања српског народа који није овако ниско пао ни за време Другог Светског рата. Додатан проблем у читавој причи је то што је за време поменутог рата, народ (бар у већини) знао ко му је прави непријатељ и зашто се бори. Тај критеријум, се, изгледа, последњих пар месеци изгубио из видика просечног становника Србије, који френетично поштују препоруке оних којима је циљ да им трајно оштете здравље.


## Хомо религиозус – 2020 едишн (21.10.2020)

Чини се да је на свету никад више верника; ваљда зато што национални програми многих земаља света (па чак и наш) захтевају од својих становника да буду изразити верници. Интересантно је оно у шта људи данас верују, или како би то психоаналитичким речником рекли – шта је објекта њихове вере. 

Имајући у виду размере ове апокалиптичне немани која никако да нестане сама од себе (пошто је то иначе случај са природним феноменима), људи су највише веровали у то да им њихове власти желе добро, да их снабдевају провереним информацијама, те да је заиста у њиховом интересу да раде све што им се нареди, односно каже претећим тоном. Све то изгледа прилично нормално уколико овај феномен изучавају десетогодишњи експерти из математике, који бриљирају на својим контролним задацима из елементарне математике. Оно што заиста упада у очи мало проницљивијим (и старијим) аналитичарима ове теме је то како је могуће да је савремени Хомо религиозус на место свог система веровања ставио науку, не схватајући да чини епистемолошку (научно-методолошку) грешку.

Наиме поставља се питање како то да та "одвратна" религија, која је одувек представљала систем веровања, бива замењена научним корпусом знања, који би требало да представља све, само не исти тај систем веровања? Чини се да се савремени Хомо религиозус мало зезнуо када је мислио да ће одбацивањем религије постати супериорније, рационалније и интелигентније биће.

Напротив, изгледа да смо попримили баш супротне особине – постали смо ирационалнији, и последично, мање интелигентни. Делује као да је баш ово потребан (а можда и довољан) услов за то да ова апокалипса заиста и буде апокалипса, односно пропаст људског рода. Или је то још једна у низу неолиберално-нацистичких замки које прете да униште све оно људско у људима. Изгледа да ће малобројни који нису заменили свој прастари, "вандалски" систем веровања бити заправо они који ће након свог овог збивања остати једини иоле рационални, способни да науче нешто, и потруде се да убудуће не праве исте грешке.

## Хомо сапијенс – верзија 2020 (24.10.2020)

Посматрајући човека као интелигентно биће у текућој години, можемо закључити да је верзија 2020 (у даљем тексту в.2020) знатно покварила перформансе у односу на претходне.

Чини се да ће грандиозни успех вештачке интелигенције који се састоји у достизању когнитивних капацитета људи доћи много пре него што су се и највећи оптимисти надали. Што и није баш срећна вест; не због тога што постоји могућност да ће роботи преузети планету, већ пре због тога што сама област вештачке интелигенције није нешто напредовала у последњих двадесетак година. Оно што се је ипак омогућило достизање тог незамисливог циља је регресија човека, односно погоршање његових интелектуалних способности. Па је тако Хомо сапијенс в.2020 далеко лошија од в.2000, а још лошија од в.1990… На тај начин, В.И. је, не чинећи грандиозан подухват, заправо достигла ниво интелигенције прилично близак људском.

Трагедија савременог човека састоји се у томе што су савремени интелигентни системи углавном научени (техникама машинског учења) да прилично ефикасно решавају једну врсту задатка – било да је то препознавање објеката, класификација, обрада текста… Са друге стране, људско биће у текућој години показује да је у стању да врши искључиво један задатак, за који је обучено, односно школовано. 

Уколико се пак просечан, академски образован, грађанин (мање-више било које земље) сусретне са нечим што не спада у стандардне проблеме са којима се суочава сваког дана, он апсолутно није у стању да примени научно-методолошке принципе којима се иначе служи на дневном нивоу. У ком тренутку ће се десити оно што ни најоптимистичнији футуристи нису предвиђали, не можемо да знамо – али чини се да ће то бити прилично скоро. Можда се тај моменат у историји науке већ и десио, али ми апсолутно више нисмо у стању да ствари посматрамо онако како су некада-постојећи бихејвиористи посматрали људску психу – искључиво објективно...

## Корона, тероризам, нацизам (3.11.2020)

Текућу годину, пуну јавних излива одлука које ни највећи надреалисти не би приказали у својим делима, крунисаће и талас тероризма, који је, по свему судећи – шлаг на торти.

Чини се да ће дух народа у многим земљама који је устао против нових корона-санкција, бити сломљен (бар се то покушава) новим таласом тероризма који са овом неолиберално-медијском пропагандом која је присутна на телевизији има заједничко то што покушава да утера страх у кости свим грађанима одређене земље. 

Имајући у виду све негативне последице хроничног стреса, односно медијске кампање која се води широм света, човек би се запитао није ли то национални програм национал-социјалистичке партије током 30-тих година прошлог века?
Додуше, у њиховој верзији је то много транспарентније – они би једноставно ликвидирали оне који нису довољно снажни са психо-физичког аспекта, односно тежили би томе да направе друштво савршених" јединки". У савременој варијанти, они који су довољно наивни да прате медијску пропаганду на дневном нивоу, терорисаће се назови-статистичким извештајима о броју оболелих; са друге стране, онима који се осмеле да изађу напоље и прошетају, или не дај Боже седну у кафић, правиће друштво “исламски екстремисти” наоружани аутоматима. Једино што изгледа остаје људима који су спремни да ризикују свој живот повременим изласком у град, јесте да се наоружају као Тексашани, и да после изласка продуже до зграде парламента њихове "државе"…

## Грејт Ресет – КвазиМартирологија 21. века (11.12.2020)

Чини се да економско-политичка елита, или боље речено вођство, одлучује да спречи будуће дебакле већине светских влада на врло ефикасан начин – тако што ће их поништити. 

Човек просто бива запањен дозом хуманизма коју (не баш увек, али понекад) показују људи попут Џорџа Сороша и Дејвида Рокфелера - дозом хуманизма која је једноставно равна неком будућем светитељу. Сва је прилика да ће их папа у скорије време и прогласити светитељима, с обзиром на то да у потпуности подржава дезинтеграцију већине држава света – осим наравно Ватикана. Но, оно што се поред већ поменуте дезинтеграције држава заговара у плану који носи назив Велико Ресетовање (Great Reset), јесу нажалост никад остварене тековине социјализма попут класне једнакости, односно одузимања права на имовину. Поставља се наравно питање колико је западни свет упознат са имплементацијом поменутих, утопистичких, идеја у бившим (и садашњим) комунистичким земљама. Ту се наравно пре свега мисли на титоистичке и стаљинистичке земље.

Поменуте земље и њихове утопистичке идеје попут оне “сви су једнаки” (са све орвеловским наставком “само су неки једнакији од других”), прошле су онако како би врло вероватно и прошла, ова имагинарна светска, утопистичка власт. На територији Русије се одиграла пљачка какву вероватно ни нацисти нису успели да надмаше, а на нашим просторима, десила се Србија 90-тих година…

Неко би помислио да овај хумани пројекат има за циљ направи људе бољима него што они стварно то јесу. Ту се и крије читава превара која свакако нема везе са било каквим хуманистичким тенденцијама економске елите света. Наменско, политички мотивисано побољшање људи, односно њихово претварање у праве хришћане (католичке оријентације по могућству) ће заправо створити нешто што се може назвати квазиморалност, квазихришћанство. Ови "хришћани" се неће дакле жртвовати због циља коју они сматрају узвишеним, или се генерално (на основу религијских начела) сматра узвишеним. Они ће се пре жртвовати за интересе оних који од већине светске популације и желе да направе ове квазихришћане, вероватно да бисмо сви, као Тарковски, свој дневник назвали Мартирологијум...


## Наша стварност (27.9.2021)
Изгледа да су савремена схватања појма психичке реалности, појмовне реалности, и реалности уопште одавно превазишла Бодријарову визију симулакрума као медијски-условљеног модела стварности (информацијски условљеног модела боље речено). Делује као да смо у стадијуму рачунарске интелигенције, која заснива свој корпус знања на базама знања које су направљене за ту сврху (ConceptNet, WikiData, SemanticWeb). Информације које добијамо преко дневне штампе не само да одређују шта ћемо ми знати, и о чему ћемо размишљати, већ некако одређују и границе нашег сазнања, односно разумевања света. Па тако врло лако долазимо до појма теорије завере, који, речено модерним речником, означава све оне појмове који нису доступни путем неког канала медијске комуникације (махом дневна штампа). 

Чини се да би данас појединац чак и појмове који су везани за астрофизичка истраживања објеката у дубоком свемиру сматрао некаквом теоријом завере, с обзиром на то да се о њима ништа не чује на редовном заседању седнице хипокризних штабова, СЗО, Владе Србије... Неко би рекао да смо се вратили на онај период пред-филозофског разумевања света када нисмо сматрали релевантним појмове које не можемо да видимо, односно уочимо (или можда никада нисмо ни изашли из те фазе). Делује као да савремени човек умногоме одговара политичко-економском апарату који и креира догађаје путем медијске пропаганде, као савршено послушан роб који се покорава свему што му се сервира. Било како било, можемо да закључимо да су сазнајне способности савременог човека врло упитне, те не треба бити изненађен свакојаким развојем ситуације који може да уследи у наредном периоду, како на светској политичкој сцени, тако и на домаћој...

## Фалсологичке основе пропаганде (27.9.2021)
Логика пропагандног, медијског деловања која служи креирању лажне, измишљене стварности (која је по креаторима исте и једина стварност) може се описати помоћу неколико принципа. Пре свега, треба нагласити да пропагандно-манипулативна дејства пре свега симулирају функционисање одбрамбених механизама људске психе, које је описао Фројд (да би након тога Ана Фројд наставила његов рад у оквиру его психологије). Неки од главних механизама одбране (пропагандног дејства) који се за ту сврху користе су: негација (негирање чињеница), потискивање (брисање докумената, чињеница) и релативизација (промена става, методолошких принципа који су то дата поштовани у зависности од контекста). Чини се да су се помоћу ова три принципа изградила пре свега “историјска стварност”, и медијска односно “наша стварност”. Прва од две, тесно повезана са флоскулом “историју пишу победници”, описује начин на који се кроз векове диктирао ток историографске науке, посебно у Србској историографији. Потоња стварност, описана у претходном тексту, фокусира се на начин на ком се просечном човеку, на свакодневном нивоу, сервира одређена количина информација коју ће он да прихвати као његову “стварност”. 

Поставља се питање, да ли поменуте “стварности“ заиста то – стварности? Наравно да не, из простог разлога што су поменути механизми (одбране) закључивања, односно методологија пропаганде заправо логичке грешке, односно не-адекватни аргументи закључивања, те се не могу сматрати валидним, и треба их игнорисати. Трагично је са друге стране што добар део популације мисли да оне то заиста јесу, и да се ту ништа не може променити, те ни они појединачно не желе да промене перцепцију поменутих феномена. На крају, треба напоменути да је само присуство поменутих механизама (одбране) цензуре индикатор “потребе за постојањем“ таквих механизама, односно њихове нужности. Њихова егзистенција указује дакле на то да би, у супротном, закључак који би појединац донео о неком феномену, историјској прилици, или било чему другом – био значајно другачији.

## Вести из будућности Србије – 28.9.2035 (28.9.2021)
Како упозорава СЗО, постоји могућност јављања 35. таласа п(л)андемије корона вируса, затим 10. таласа псећег грипа, односно 3. по реду таласа заразне болести коју преносе само Кинези, Руси, и понеки Србин. Моле се сви грађани да избегавају дружење са поменутим припадницима нижих друштвених раса, те да наредних 9 месеци не напуштају своје собе.

Студенти Београдског и Новосадског универзитета протестују данас против увођења мера заштите од ширења старо-Србског језика на њиховим факултетима. Наиме, студенти, који су условљени од стране својих универзитета да промене презиме (наставак ић замене са неким, традиционалним наставком из велико-Католичке НДХ, велике Албаније још боље), почели су да се буне још прошлог уторка. Најављени преговори са савезом студената требали би да убеде студенте поменутих универзитета да прате трендове који постоје на осталим универзитетима у земљи.

На територији само-проглашене злочиначке државе Косово данас су припадници паравојних формација УЧК напали 4 села на северу ове јужне Србске покрајине, опљачкали 20 кућа, и тешко ранили 10 људи. Председник Србије Данило Вучић најављује хитно прелетање дронова над севером јужне Србске покрајине, ради прављења добрих фотографија за албум Где су некада живели Срби.

У савезној држави Минесота данас је усвојен предлог о измени система образовања ученика основних школа по ком се сваки ученик обавезује да ће на повоцу вући једног црнца до школе, потом опљачкати једну продавницу, запалити једну цркву, да би, на самом крају, симулирао венчање у новоформираној атеистичкој католичкој цркви са својим професором.
И за крај, тек пристигла вест: НОВО УПОЗОРЕЊЕ ШТАБА ЗА ВАНРЕДНЕ СИТУАЦИЈЕ СРБИЈЕ – СУТРА ЋЕ СЕ ПОНОВИТИ КАТАКЛИЗМИЧНО ПОМРАЧЕЊЕ СУНЦА ИЗ 1999. ГОДИНЕ, КОЈЕ ЈЕ ТРАЈАЛО 78 ДАНА И КОЈЕ ЈЕ ОДНЕЛО ПРЕКО 2500 ЖИВОТА. МОЛЕ СЕ ГРАЋАНИ ДА ДО ДАЉЊЕГ НЕ ИЗЛАЗЕ ИЗ КУЋЕ…

## Нове Србске поделе (29.9.2021)
Изгледа да у Србском друштву последњих дана круже поделе по угледу на оне које су кружиле 1945. године. С тим што у новијој верзији партизане, тј. комунистичка говна представљају “ваксери“ тј. људи који су склони ширењу, и подржавању глобалистичких идеја, док са друге стране стоји четници, односно “анти-ваксери“. Одавно је познато да, како то лепо сумира Србољуб Живановић: “Слабо Србски академици читају књиге“, те није чудо ни што народ не познаје сопствену историју – те не може да било шта и научи из ње. Све трагедија до трагедије. Изгледа да ће неким људима бити битније да ли се неко вакцинисао или не, него да ли је он педофил, масовни-убица, или не дај Боже још горе од свега тога – православни хришћанин. Чини се да је савремена наука (или бар добар део ње који себе назива научницима) у претходном периоду била у стању да ради оно што су крсташи-католици радили у крсташким ратовима – у име Христа, радили све оно што сам Христ није исповедао, односно против чега се борио (с тим што овде наравно говоримо о кршењу научно-методолошких принципа). 

Било како било, трагичну ситуацију у Србији, па и свету, мало ко разуме, с тим што смо ми мало трагичнији с обзиром на то да се ово дешава отприлике 15. пут у последњих тридесетак година (вероватно су тако људи 2003. делили друштво на оне који мисле да је метак који је убио Ђинђића искривио простор након што га је погодио, те обрнуо смер кретања, и оне који помало сумњају у све то). Остаје нам само да се надамо да ће они који долазе бити паметнији од нас, кад већ ми то нисмо, а с обзиром на то ко их учи (тј. не учи пошто у школу не смеју да иду) – дајемо врло оптимистичне прогнозе…

## Мислите на оно о чему се прича (30.9.2021)
Мислите на оно о чему се прича у медијима, последично томе у народу, на улици и све ће бити (односно ништа неће бити) у реду. Чини се да последње две године могу овако сумирати, са аспекта оних који нам дају упутства како да битишемо у овим мутним временима. Изгледа да је хеуристика доступности коју су Канеман и Тверски увели 1973. године на неки чудан начин објаснила психичко стање великог дела популације у последње време. Како се медијска кампања везана за п(л)андемију корона вируса појача, тако сасвим случајно наше здравље постаје лошије, ми смо све депресивнији, и бирамо најподесније место за сахрањивање наших посмртних остатака. Све случајност до случајности. Неко, прилично наиван и склон фанатизму, би помислио како су они који су планирали овакву врсту медијског дискурса знали какав ће то ефекат произвести, те су са том намером и креирали овакву врсту медијске “стварности“. Питање је само до које мере ће ово медијско обликовање јавног мњења као неке смесе пластелина променити (трајно) когнитивне способности човека као (делимично) мислећег бића. Нама, који смо прилично наивни и склони фанатизму, остаје да се боримо против оваквог самоубилачког дискурса, који се ипоставља много убитачнији по Србски народ него Немачка војска у претходном веку.

## Србска вера (11.10.2021)
“Нема неверника; има само Богопоклоника и идолопоклоника“ говорио је Свети Јустин Ћелијски. Посматрајући савременог “Србина“ (стављено под наводнике јер би се по критеријуму поменутог светитеља мало ко данас сматрао Србином), дефинитивно можемо рећи да он далеко више одговара опису идолопоклоника. Незгодно је додуше одредити ко је тренутно идол овим мученим “Србима“, односно да ли је он јединствен. Пре ће бити да је вера наших нових нараштаја заправо вера у медије, у политички систем запада, односно једна сушта анти-хришћанска вера. По моралним законима која та „“вера“ проповеда, већи је грех заразити се некаквим вирусчићом, него ли убити нерођено дете, јер Боже мој да је битно што се дневно убије преко 500 нерођене деце медији би ваљда рекли нешто о томе (мисли наш савремени “Србин“). Е мој “Србине“, јадна ли је вера та твоја… Неко заиста наиван, и склон фанатизму би се досетио оне Зиновјевљеве мисли:“Наша стварност је највећи доказ да завера постоји“. Е мој Јустине, благо теби што ниси жив па да видиш све ово, мали су комунисти били неверници за ова наше “православце“...

## Шпијуни су међу нама (23.10.2021)
Уколико покушамо да направимо паралелу између садашњег пропагандно-медијског дејства, и оног које је постојало у западним (а махом и комунистичким земљама) током Хладног рата, можемо уочити значајне паралеле. При томе, треба само нагласити да су “црвени“ сада сви они који се противе стандардном медијском наративу, односно модерним сатанистичко-неолибералним токовима. Они су свуда међу нама, и могу нас заразити, како због тога што не носе маске, тако и због својих наивних и пре свега опасних ставова по ово модерно, демократски засновано друштво. Ускоро ће народ почети да пријављује своје сумњиве комшије, као што су за време Другог светског рата пријављивали Јевреје, Србе, односно поново Православне Србе (као да други и постоје) током титоистичког режима. Гледајући подозриво на све оне који нам изгледају сумњиво, дефинитивно ћемо постати обећавајућа војска овог нашег “врховног режима“, који ни сам Орвел не би могао да замисли. 

Јасно је да је (као и пре 70-так година) циљ оваквог медијског наратива прављење атмосфере страха и панике, односно боље речено – њено дуготрајно одржавање. Имајући то у виду, јасно је да не смемо да попустимо под разноразним притисцима које на нас ставља неолиберална пропаганда, те да се уздамо у Оног који нам је показао да је све могуће – Господа Исуса Христа.  

## Има ли данас не-верника (31.10.2021)
Постоје ли данас они који би се могли сматрати неверницима? Многи би рекли да их има на претек; то донекле јесте тачно, ако у невернике сврстамо и квази-вернике. Ови квази-верници мисле да су неверници (или неки чак мисле и да су верници), али верују не у Бога Истинитог, него у власт, неолиберализам, односно медијско-пропагандни наратив. Посматрајући јачину вере коју ти квази-верници имају, можемо им се само дивити (као што се и сам Христос дивио невери појединих људи). Нема те силе која би појединце могла убедити у нешто супротно од онога што им се сервира путем медијско-пропагандних канала информисања – једноставно нема! Човек би се просто задивио над том њиховом вером, да не зна да је она плод пропагандно-медијског дејства и незнања које људи поседују. Са друге стране, јачина те њихове квази-вере изнова нас подсећа на то каква је јачина праве Хришћанске вере. Изгледа да су ти људи, скренувши са пута који су нам одредили свети Сава и свети Симеон ипак (на неки парадоксалан начин) демонстрирали снагу своје вере. Радуј се Србијо! Пуно је твојих верника, но мало је оних који нису скренули са пута, што не значи да ове друге не можемо вратити на прави пут...

## Аксиоматске основе друштвених наука (8.11.2021)
Анализирајући феномене који су присутни у друштвеним наукама (махом историјско-социолошке оријентације), долази се до закључка да оне почивају на јасно дефинисаним аксиомама. Ово делује заиста запањујуће, имајући у виду да је то карактеристика строго формалних теорија (какве су на пример математичка логика и теорија скупова). Какви су дакле ови друштвени аксиоми, и да ли они заиста постоје? Они су се некада огледали у партијско-идеолошкој забрани тема које нису (рецимо) везане за братство-(не)јединство, антисрбску пропагандну, и све везано за титоизам. У модерним временима, овај спектар се проширује на неолиберално-западањачке токове. Па тако, како преноси професор Слободан Антонић, без обзира на то што нема научног договора око тога да ли је заиста род појединца друштвени конструкт, ипак се (као у лепа времена титоизма) забрањује и цензурише сваки критички осврт на аксиоме неолиберализма. 

Да се човек просто запањи када схвати на како чврстим основама леже друштвене науке! Са друге стране, оно што не може да промакне јесте то да су овакви систематски покушаји да се поједини погледи на одређене друштвене проблеме ставе у други план, односно да се избришу, указују на чињеницу да заиста постоји један апарат (што би Орвел рекао минстарство истине) који одлучује о томе које су то теме адекватне, а које нису. Поред тога, лако се да закључити да је ова фалсологичка интервенција заправо један вид цензуре у друштвеним наукама, која свакако постоји већ дужи низ генерација у историјским наукама, те треба имати у виду крајњи циљ ове, систематски смишљене и планиране, доктрине…

## Линија која раздваја (21.11.2021)
Александар Солжењицин је рекао: “Линија која раздваја добро од зла пролази не кроз државе, нити између класа, чак ни између политичких странака, већ управо кроз свако људско срце“. У времену у којем данас живимо, где многи посматрајући дешавања у Аустрији и Немачкој праве паралеле са тридесетим годинама прошлог века, ова реченица поприма итекако велики значај. За разлику од оног рата који је вођен пре неких 80-так година, у коме је свака земља радила све што је у њеној моћи да мотивише њене грађане за борбу (на једној или другој страни), данашњи рат води се против сваког човека понаособ. У овој борби нема медија (или углавном нема) који ће стати против глобалистичко-антиљудских (антиХришћанских) намера, већ сваки човек мора да буде свој министар пропаганде. 

Сваки Човек  мора да пронађе у себи ону линију (онај Огањ и Мач) која ће направити јасну разлику између неонацистичких (савременим речником – неолибералних) намера многих власти, многих организација, које својим одлукама желе да униште све оно што се иоле може назвати људским у овом свету, па и самог Човека. У тој борби, за коју многи мисле да се води између “подељених“ групација у сваком друштву, човек се може ослањати само на своју процену добра и зла. Да ли ћемо наставити путем суноврата којим нас води овај пут, или ћемо се окренути и пливати узводно, чини се да, вероватно више сада него икада раније, зависи искључиво од нас самих...

## Има ли овај пут пропасти алтернативу? (5.12.2021)
Последњих двадесетак година "лајтмотив" махом свих политичких странака гласи: ЕУ нема алтернативу. Логички посматрано, овај аксиом бисмо назвали "принципом искључења другог", односно негирање постојања било какве алтернативе у односу на онај правац који заступа одређена политичка странка (или још горе група њих). Поставља се наравно питање шта стоји иза овога, односно шта човеку остаје уколико му се "једини" пут којим његова држава може да иде препречи?

Суштина проблема је заправо пропагандно-фалсологичке природе, с обзиром на то да је апсолутно негирање било каквих алтернатива на политичком плану једне земље пре све логичка грешка, и то не било каква, већ једна од омињених која се користила последњих деценија на овим просторима. Гледајући протесте људи који (углавном) се буне против овог "пута који нема алтернативу", човек који опет задојен пропагандом нема идеју о томе да постоји нешто што би остало уколико бисмо се сукобили са постојећим режимом, односно скренули са овог (како ће ускоро писати уџбеници из историје "исконског Србског пута").

Било како било, треба се сетити шта је то говорио Љубомир Мицић још пре стотинак година. Спомињући термин "Балканизација европе", човек би се могао запитати није ли време да преокренемо компас којим смо се усмеравали последњих стотинак (и више) година, и да коначно схватимо куда треба да идемо, и где је наше Исходиште? То свакако није лако питање с обзиром да говоримо о народу који је последњих хиљаду година тлачен и уништаван због тога што није прихватио папистичку, и исламистичку власт у својој земљи, те улазио у ратове који ће облежити последњи миленијум његовог постојања. То сигурно није лако питање с обзиром на све оне жртве које смо поднели због исте те европе у последњем веку, и због тога што нам и дан данас та европа диктира "једини смер" нашег битисања. Или ипак јесте? Остаје да то закључимо сами...


## Новогодишња честитка (31.12.2021)
Драги наши, иза нас је веома тешка година, али не бојте се, наредна ће бити још тежа! Полако се навикавајте на ово; не зато што тако мора бити, већ зато што ВИ не желите ништа суштински да промените, већ се једноставно препуштате струји која вас носи у пропаст. Подсетимо се како је будућност описао наш вољени Орвел:"Замислите чизму која гази лице"...

Како најављује СЗО очекује нас тешка година по питању епидемиолошке ситуације у свету. Но, овога пута је вирус много опаснији него онај који се појавио пре две године (или ко зна колико...). Овога пута морамо се борити против православља, другови и другарице. Да добро сте чули, оног фашистичког православља које постоји још у Русији, раскомаданој Србији, и неким другим, још мање битним, државама света. Ово ће бити борба за опстанак наше цивилизације, јер православље је оно што из темеља руши нашу цивилизацију, па и сваког појединца у њој! МИ СЕ МОРАМО ОДУПРЕТИ ТОМЕ!

То и такво "православље" како га називају назадни поштоваоци те религије, коси се са свим принципима наше папистичко-неолиберално-технолошке цивилизације. Оно наводи човека да плива узводно, да се мири са принципма који му се намећу из светских центара моћи, да не поштује ниједан живи ауторитет на Земљи као неприкосновени, да се узда у нешто што није од овога света! Па замислите ви то, другови и другарице, што није од овога света! Као да нешто мимо овог видљивог света и постоји!

На самом крају ове мирољубиве и благодарне честитке, позивамо вас да се у миру наоружавате за евентуални рат у Украјини, волите Ваше ближње (али не мимо прописаних норми), и учините неко добро дело које ће наравно видети сви из Ваше околине.

Срдачно Ваши,
Љубитељи 3. Немачког Рајха







